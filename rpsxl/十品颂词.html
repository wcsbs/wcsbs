<!DOCTYPE html>
<html lang="zh-CN">
<meta http-equiv="content-type" content="text/html;charset=UTF-8" />

<head>
    <meta charset="UTF-8">
    <meta name="viewport" content="width=device-width, initial-scale=1, maximum-scale=1, user-scalable=no">
    <meta http-equiv="X-UA-Compatible" content="IE=edge">
    <title itemprop="name">入行论颂词   </title>
    <meta name="keywords" content="智悲佛学会,佛,佛法,学佛,修行">
    <meta name="theme-color" content="#3f51b5">

    <link rel='stylesheet' id='mdx_mdui_css-css' href='../shared/themes/mdx/mdui/css/mdui.min.css' type='text/css'
        media='all' />
    <link rel='stylesheet' id='mdx_style_css-css' href='../shared/themes/mdx/style.css' type='text/css' media='all' />

    <script type='text/javascript' src='../shared/themes/mdx/js/jquery.min.js'></script>
    <script type='text/javascript' src='../shared/themes/mdx/mdui/js/mdui.min.js'></script>
    <script type='text/javascript' src='../shared/themes/mdx/js/qr.js'></script>
    <script type='text/javascript' src='../shared/themes/mdx/js/ra.js'></script>
    <script type='text/javascript' src='../shared/themes/mdx/js/h2c.js'></script>
    <script type='text/javascript' src='../shared/themes/mdx/js/lazyload.js'></script>
    <script type='text/javascript' src='../shared/themes/mdx/ajax-comment/app.js'></script>
    <script type='text/javascript' src='../shared/js/wp-embed.min.js'></script>
    <script type='text/javascript' src="../shared/js/clipboard.min.js"></script>
    <script type='text/javascript' src="../shared/js/layer.js"></script>
</head>

<body class="mdui-theme-primary-indigo mdui-theme-accent-indigo body-grey">
    <div class="fullScreen sea-close"></div>
    <div class="mdui-drawer mdui-color-white mdui-drawer-close mdui-drawer-full-height" id="left-drawer">
        <div class="sideImg LazyLoad" data-original="../shared/images/2020012112431079-300x300.jpg">
            <button
                class="mdui-btn mdui-btn-icon mdui-ripple nightVision mdui-text-color-white mdui-valign mdui-text-center"
                mdui-tooltip="{content: '切换日间/夜间模式'}" id="tgns" mdui-drawer-close="{target: '#left-drawer'}"><i
                    class="mdui-icon material-icons">&#xe3a9;</i></button>
        </div>
        <nav role="navigation">
            <div id="mdx_menu" class="mdui-list">
                <ul>
                    <a href="../">智悲佛学会首页</a>
                </ul>
                <ul style="PADDING-LEFT: 80px">
                    <li><a href="../lxfhj/">离幸福很近</a></li>
                    <li><a href="../zhzcdn/">找回最初的你</a></li>
                    <li><a href="../rpsxl/">入菩萨行论</a></li>
                    <li><a href="../dymqx/">大圆满前行</a></li>
                    <li><a href="../cysc/">常用颂词</a></li>
                    <li><a href="../cyyg/">常用仪轨</a></li>
                </ul>
            </div>
        </nav>
    </div>
    <header role="banner">
        <div class="titleBarGobal mdui-appbar mdui-shadow-0  mdui-text-color-white-text" id="titleBarinPost">
            <div class="mdui-toolbar mdui-appbar-fixed">
                <button class="mdui-btn mdui-btn-icon" id="menu" mdui-drawer="{target:'#left-drawer',overlay:true}"><i
                        class="mdui-icon material-icons">menu</i></button>
                <a href="../" class="mdui-typo-headline">智悲佛学会</a>
                <div class="mdui-toolbar-spacer"></div>
                <button class="mdui-btn mdui-btn-icon" mdui-menu="{target: '#qrcode'}"
                    mdui-tooltip="{content: '在其他设备上继续阅读'}" id="oth-div"><i
                        class="mdui-icon material-icons">&#xe326;</i></button>
                <div class="mdui-menu" id="qrcode">
                </div>
            </div>
        </div>
    </header>
    <div class="mdui-text-color-white-text mdui-color-theme mdui-typo-display-2 mdui-valign PostTitle"
        itemprop="name headline" itemtype="http://schema.org/BlogPosting"><span class="mdui-center">入行论颂词   </span>
    </div>
    <div class="PostTitleFill mdui-color-theme"></div>
    <div class="PostMain">
        <div class="ArtMain0 mdui-center mdui-shadow-12">
            <img class="PostMainImg0" alt="入行论颂词   " src="../shared/images/faputixin.jpg">
			<article class="post-37 post type-post status-publish format-standard has-post-thumbnail hentry category-64  mdui-typo" id="post-37" itemprop="articleBody">
                <p style="text-align: center;">梵语：菩提萨埵渣呀阿巴达绕<br>
汉语：入菩萨行论</p>
<p style="text-align: center;">敬礼一切佛菩萨！<br>
善逝法身佛子伴，及诸应敬我悉礼。<br>
今当依教略宣说，趋入佛子律仪法。<br>
此论未宣昔所无，诗韵吾亦不善巧，<br>
是故未敢言利他，为修自心撰此论。<br>
循此修习善法故，吾信亦得暂增长，<br>
善缘等我诸学人，若得见此容获益。</p>
<p><span id="more-37"></span></p>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第一品 菩提心利益</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">暇满人生极难得，既得能办人生利，<br>
倘若今生利未办，后世怎得此圆满。<br>
犹如乌云暗夜中，刹那闪电极明亮，<br>
如是因佛威德力，世人暂萌修福意。<br>
以是善行恒微弱，罪恶力大极难挡，<br>
舍此圆满菩提心，何有余善能胜彼。<br>
佛于多劫深思维，见此觉心最饶益，<br>
无量众生依于此，顺利能获最胜乐。<br>
欲灭三有百般苦，及除有情众不安，<br>
欲享百种快乐者，恒常莫舍菩提心。<br>
生死狱系苦有情，倘若生起菩提心，<br>
即刻得名诸佛子，世间人天应礼敬。<br>
犹如最胜冶金料，垢身得此将转成，<br>
无价之宝佛陀身，故应坚持菩提心。<br>
众生导师以慧观，彻见彼心极珍贵，<br>
诸欲出离三界者，宜善坚持菩提心。<br>
其余善行如芭蕉，果实生已终枯槁，<br>
菩提心树恒生果，非仅不尽反增茂。<br>
如人虽犯极重罪，然依勇士得除畏，<br>
若有速令解脱者，畏罪之人何不依。<br>
菩提心如末劫火，刹那能毁诸重罪。<br>
智者弥勒谕善财，彼心利益无限量。<br>
略摄菩提心，当知有二种，<br>
愿求菩提心，趣行菩提心。<br>
如人尽了知，欲行正行别，<br>
如是智者知：二心次第别。<br>
愿心于生死，虽生广大果，<br>
犹不如行心，相续增福德。<br>
何时为度尽，无边众有情，<br>
立志不退转，受持此行心，<br>
即自彼时起，纵眠或放逸，<br>
福德相续生，量多等虚空。<br>
为信小乘者，妙臂问经中，<br>
如来自宣说，其益极应理。<br>
若令思疗愈，有情诸头疾，<br>
具此饶益心，获福无穷尽，<br>
况欲除有情，无量不安乐，<br>
乃至欲成就，有情无量德。<br>
是父抑或母，谁具此心耶？<br>
是仙或天人，梵天有此耶？<br>
彼等为自利，尚且未梦及，<br>
况为他有情，生此饶益心？<br>
他人为自利，尚且未能发，<br>
珍贵此愿心，能生诚稀有！<br>
珍贵菩提心，众生安乐因，<br>
除苦妙甘霖，其福何能量？<br>
仅思利众生，福胜供诸佛，<br>
何况勤精进，利乐诸有情。<br>
众生欲除苦，反行痛苦因，<br>
愚人虽求乐，毁乐如灭仇。<br>
于诸乏乐者，多苦诸众生，<br>
足以众安乐，断彼一切苦。<br>
更复尽其痴，宁有等此善！<br>
安得似此友！岂有如此福！<br>
若人酬恩施，尚且应称赞，<br>
何况未受托，菩萨自乐为。<br>
偶备微劣食，嗟施少众生，<br>
令得半日饱，人敬为善士，<br>
何况恒施予，无边有情众，<br>
善逝无上乐，满彼一切愿。<br>
博施诸佛子，若人生恶心，<br>
佛言彼堕狱，长如心数劫。<br>
若人生净信，得果较前胜。<br>
佛子虽逢难，善增罪不生。<br>
何人生此心，我礼彼人身，<br>
加害结乐缘，皈依乐源尊。</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第二品 忏悔罪业</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">为持珍宝心，我今供如来，<br>
无垢妙法宝，佛子功德海。<br>
鲜花与珍果，种种诸良药，<br>
世间珍宝物，悦意澄净水。<br>
巍巍珍宝山，静谧宜人林，<br>
花严妙宝树，珍果垂枝树。<br>
世间妙芳香，如意妙宝树，<br>
自生诸庄稼，及余诸珍饰，<br>
莲花诸湖泊，悦吟美天鹅。<br>
浩瀚虚空界，一切无主物，<br>
意缘敬奉献，牟尼诸佛子，<br>
祈请胜福田，悲愍纳吾供。<br>
福薄我贫穷，无余堪供财，<br>
祈求慈怙主，利我受此供。<br>
愿以吾身心，恒献佛佛子，<br>
恳请哀纳受，我愿为尊仆。<br>
尊既慈摄护，利生无怯顾，<br>
远罪净身心，誓断诸恶业！<br>
馥郁一净室，晶地亮莹莹，<br>
宝柱生悦意，珠盖频闪烁。<br>
备诸珍宝瓶，盛满妙香水，<br>
洋溢美歌乐，请佛佛子浴。<br>
香熏极洁净，浴巾拭其身。<br>
拭已复献上，香极妙色衣。<br>
亦以细柔服，最胜庄严物，<br>
庄严普贤尊，文殊观自在。<br>
香遍三千界，妙香涂敷彼，<br>
犹如纯炼金，发光诸佛身。<br>
于诸胜供处，供以香莲花，<br>
曼陀青莲花，及诸妙花鬘。<br>
亦献最胜香，香溢结香云。<br>
复献诸神馐，种种妙饮食。<br>
亦献金莲花，齐列珍宝灯。<br>
香敷地面上，散布悦意花。<br>
广厦扬赞歌，悬珠耀光泽，<br>
严空无量饰，亦献大悲主。<br>
金柄撑宝伞，周边缀美饰，<br>
形妙极庄严，亦展献诸佛。<br>
别此亦献供，悦耳美歌乐，<br>
愿息有情苦，乐云常住留。<br>
惟愿珍宝花，如雨续降淋，<br>
一切妙法宝，灵塔佛身前。<br>
犹如妙吉祥，昔日供诸佛，<br>
吾亦如是供，如来诸佛子。<br>
我以海潮音，赞佛功德海，<br>
愿妙赞歌云，飘临彼等前。<br>
化身微尘数，匍伏我顶礼，<br>
三世一切佛，正法最胜僧，<br>
敬礼佛灵塔，菩提心根本，<br>
亦礼戒胜者，堪布阿阇黎。<br>
乃至菩提果，皈依诸佛陀，<br>
亦依正法宝，菩萨诸圣众。<br>
我于十方佛，及具菩提心，<br>
大悲诸圣众，合掌如是白：<br>
无始轮回起，此世或他生，<br>
无知犯诸罪，或劝他作恶，<br>
或因痴所牵，随喜彼所为，<br>
见此罪过已，对佛诚忏悔。<br>
惑催身语意，于三宝父母，<br>
师长或余人，造作诸伤害。<br>
因昔犯众过，今成有罪人，<br>
一切难恕罪，佛前悉忏悔。<br>
罪业未净前，吾身或先亡，<br>
云何脱此罪，故祈速救护！<br>
死神不足信，不待罪净否，<br>
无论病未病，寿暂不可恃。<br>
因吾不了知，死时舍一切，<br>
故为亲与仇，造种种罪业。<br>
仇敌化虚无，诸亲亦烟灭，<br>
吾身必死亡，一切终归无。<br>
人生如梦幻，无论何事物，<br>
受已成念境，往事不复见。<br>
复次于此生，亲仇半已逝，<br>
造罪苦果报，点滴候在前。<br>
因吾不甚解：命终如是骤，<br>
故起贪嗔痴，造作诸恶业。<br>
昼夜不暂留，此生恒衰减，<br>
额外无复增，吾命岂不亡？<br>
临终弥留际，众亲虽围绕，<br>
命绝诸苦痛，唯吾一人受。<br>
魔使来执时，亲朋有何益？<br>
唯福能救护，然我未曾修。<br>
放逸我未知：死亡如是怖，<br>
故为无常身，亲造诸多罪。<br>
若今赴刑场，罪犯犹惊怖，<br>
口干眼凸出，形貌异故昔。<br>
何况形恐怖，魔使所执持，<br>
大怖忧苦缠，苦极不待言。<br>
谁能救护我，离此大怖畏，<br>
睁大凸怖眼，四方寻救护，<br>
四方遍寻觅，无依心懊丧，<br>
彼处若无依，惶惶何所从？<br>
佛为众怙主，慈悲勤护生，<br>
力能除众惧，故我今皈依。<br>
如是亦皈依，能除轮回怖，<br>
我佛所悟法，及菩萨圣众。<br>
因怖惊颤栗，将身奉普贤，<br>
亦复以此身，敬献文殊尊。<br>
哀号力呼求，不昧大悲行，<br>
慈尊观世音，救赎罪人我！<br>
复于虚空藏，及地藏王等，<br>
一切大悲尊，由衷祈救护。<br>
皈依金刚手，怀嗔阎魔使，<br>
见彼心畏惧，四方速逃逸。<br>
昔违尊圣教，今生大忧惧。<br>
愿以皈命尊，求速除怖畏！<br>
若惧寻常疾，尚须遵医嘱，<br>
何况贪等患，百罪恒缠身。<br>
一惑若能毁，赡部一切人，<br>
疗惑诸药方，遍寻若不得。<br>
医王一切智，拔苦诸圣教，<br>
知已若不行，痴极应诃责。<br>
若遇寻常险，犹须慎防护，<br>
况堕千由旬，长劫险难处。<br>
若思今不死，安逸此非理，<br>
吾生终归尽，死期必降临。<br>
谁赐我无惧？云何定脱苦？<br>
倘若必死亡，为何今安逸？<br>
除忆昔经历，今吾复何余？<br>
然因执著彼，屡违上师教。<br>
此生若须舍，亲友亦如是，<br>
独行无定所，何须结亲仇？<br>
不善生诸苦，云何得脱除？<br>
故吾当一心，日夜思除苦。<br>
吾因无明痴，犯诸自性罪，<br>
或佛所制罪，如是众过罪，<br>
合掌怙主前，以畏罪苦心，<br>
再三礼诸佛，忏除一切罪。<br>
诸佛祈宽恕，往昔所造罪，<br>
此既非善行，尔后誓不为！</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第三品 受持菩提心</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">欣乐而随喜，一切众有情，<br>
息苦诸善行，得乐诸福报。<br>
随喜积善行：彼为菩提因。<br>
随喜众有情：实脱轮回苦。<br>
随喜佛菩提，佛子地诸果。<br>
亦复乐随喜：能与有情乐，<br>
发心福善海，及诸饶益行。<br>
我于十方佛，合掌诚祈请，<br>
为苦惑迷众，燃亮正法灯。<br>
若佛欲涅槃，合掌速祈请，<br>
住世无量劫，莫令世间迷。<br>
如是诸观行，所积一切善，<br>
以彼愿消除，有情一切苦。<br>
乃至众生疾，尚未疗愈前，<br>
愿为医与药，并作看护士。<br>
盼天降食雨，解除饥渴难，<br>
于彼灾荒劫，愿成充饥食。<br>
为济贫困者，愿成无尽藏，<br>
愿诸资生物，悉现彼等前。<br>
为利有情故，不吝尽施舍，<br>
身及诸受用，三世一切善。<br>
舍尽则脱苦，吾心成涅槃，<br>
死时既须舍，何若生尽施。<br>
吾既将此身，随意施有情，<br>
一任彼欢喜，恒常打骂杀。<br>
纵人戏我身，侵侮并讥讽，<br>
吾身既已施，云何复珍惜？<br>
一切无害业，令身尽顺受。<br>
愿彼见我者，悉获众利益。<br>
若人因见我，生起信憎心，<br>
愿彼恒成为，成办众利因。<br>
愿彼毁我者，及余害我者，<br>
乃至辱我者，皆具菩提缘。<br>
路人无怙依，愿为彼引导，<br>
并作渡者舟，船筏与桥梁。<br>
求岛即成岛，欲灯化为灯，<br>
觅床变作床，凡需仆从者，<br>
我愿成彼仆。<br>
愿成如意牛，妙瓶如意宝，<br>
明咒及灵药，如意诸宝树。<br>
如空及四大，愿我恒成为，<br>
无量众有情，资生大根本。<br>
迨至尽空际，有情种种界，<br>
殊途悉涅槃，愿成资生因。<br>
如昔诸善逝，先发菩提心，<br>
复此循序住，菩萨诸学处。<br>
如是为利生，我发菩提心，<br>
复于诸学处，次第勤修学。<br>
智者如是持，清净觉心已，<br>
复为增长故，如是赞发心。<br>
今生吾获福，善得此人身，<br>
复生佛家族，今成如来子。<br>
尔后我当为，宜乎佛族业，<br>
慎莫染污此，无垢尊贵种。<br>
犹如目盲人，废聚获至宝，<br>
生此菩提心，如是我何幸！<br>
灭死胜甘露，即此菩提心，<br>
除贫无尽藏，即此菩提心，<br>
疗疾最胜药，亦此菩提心。<br>
彼为泊世途，众生休憩树，<br>
复是出苦桥，度众离恶趣。<br>
彼是除恼热，东升心明月。<br>
复是璀璨日，能驱无知霾。<br>
是拌正法乳，所出妙醍醐。<br>
于诸漂泊客，欲享福乐者，<br>
此心能足彼，令住最胜乐。<br>
今于怙主前，筵众为上宾，<br>
宴飨成佛乐，普愿皆欢喜。</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第四品 不放逸</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">佛子既如是，坚持菩提心，<br>
恒勤勿懈怠，莫违诸学处。<br>
遇事不慎思，率尔未经意，<br>
纵已誓成办，后宜思取舍。<br>
诸佛及佛子，大慧所观察，<br>
吾亦屡思择，云何舍誓戒？<br>
若誓利众生，而不勤践履，<br>
则为欺有情，来生何所似？<br>
意若思布施，微少凡常物，<br>
因悭未施予，经说堕饿鬼。<br>
况请众生赴，无上安乐宴，<br>
后反欺众生，云何生善趣？<br>
有人舍觉心，却办解脱果，<br>
彼业不可思，知唯一切智。<br>
菩萨戒堕中，此罪最严重，<br>
因彼心若生，将损众生利。<br>
虽仅一刹那，障碍此福德，<br>
因损有情利，恶趣报无边。<br>
毁一有情乐，自身且遭损，<br>
况毁尽空际，有情众安乐。<br>
故杂罪堕力，菩提心力者，<br>
升沉轮回故，登地久蹉跎。<br>
故如所立誓，我当恭敬行，<br>
今后若不勉，定当趋下流。<br>
饶益众有情，无量佛已逝，<br>
然我因昔过，未得佛化育。<br>
若今依旧犯，如是将反复，<br>
恶趣中领受，病缚剖割苦。<br>
如值佛出世，为人信佛法，<br>
宜修善稀有，何日复得此？<br>
纵似今无病，足食无损伤，<br>
然寿刹那欺，身犹须臾质。<br>
凭吾此行素，复难得人身，<br>
若不得人身，徒恶乏善行。<br>
如具行善缘，而我未为善，<br>
恶趣众苦愚，彼时复何为？<br>
既未行诸善，复集众恶业，<br>
纵历一亿劫，不闻善趣名。<br>
是故世尊说，人身极难得，<br>
如海中盲龟，颈入轭木孔。<br>
刹那造重罪，历劫住无间，<br>
何况无始罪，积重失善趣。<br>
然仅受彼报，苦犹不得脱，<br>
因受恶报时，复生余多罪。<br>
既得此闲暇，若我不修善，<br>
自欺莫胜此，亦无过此愚。<br>
若我已解此，因痴复怠惰，<br>
则于临终时，定生大忧苦。<br>
难忍地狱火，长久烧身时，<br>
悔火亦炙燃，吾心必痛苦。<br>
难得此益身，今既侥幸得，<br>
亦复具智慧，若仍堕地狱，<br>
则如咒所惑，令我心失迷。<br>
惑患无所知，何蛊藏心耶？<br>
嗔贪等诸敌，无手也无足，<br>
非勇非精明，役我怎如奴？<br>
惑住我心中，任意伤害我，<br>
犹忍不嗔彼，非当应呵责。<br>
纵使天非天，齐来敌对我，<br>
然彼也不能，掷我入无间。<br>
强力烦恼敌，掷我入狱火，<br>
须弥若遇之，灰烬亦无余。<br>
吾心烦恼敌，长住无尽期，<br>
其余世间敌，命不如是久。<br>
若我顺侍敌，敌或利乐我，<br>
若随诸烦恼，徒遭伤害苦。<br>
无始相续敌，孽祸唯一因，<br>
若久住我心，生死怎无惧？<br>
生死牢狱卒，地狱刽子手，<br>
若皆住我心，安乐何能有？<br>
乃至吾未能，亲灭此惑敌，<br>
尽吾此一生，不应舍精进。<br>
于他微小害，尚起嗔恼心，<br>
是故未灭彼，壮士不成眠。<br>
列阵激战场，奋力欲灭除，<br>
终必自老死，生诸苦恼敌，<br>
仅此尚不顾，箭矛著身苦，<br>
未达目的已，不向后逃逸。<br>
况吾正精进，决志欲灭尽，<br>
恒为痛苦因，自然烦恼敌。<br>
故今虽遭致，百般诸痛苦，<br>
然终不应当，丧志生懈怠。<br>
将士为微利，赴战遭敌伤，<br>
战归炫身伤，犹如配勋章。<br>
吾今为大利，修行勤精进，<br>
所生暂时苦，云何能害我？<br>
渔夫与屠户，农牧等凡俗，<br>
唯念己自身，求活维生计，<br>
犹忍寒与热，疲困诸艰辛。<br>
我今为众乐，云何不稍忍？<br>
虽曾立此誓，欲于十方际，<br>
度众出烦恼，然我未离惑。<br>
出言不量力，云何非颠狂？<br>
故于灭烦恼，应恒不退怯。<br>
吾应乐修断，怀恨与彼战，<br>
似嗔烦恼心，唯能灭烦恼。<br>
吾宁被烧杀，或遭断头苦，<br>
然心终不屈，顺就烦恼敌。<br>
常敌受驱逐，仍可据他乡，<br>
力足旋复返，惑贼不如是。<br>
惑为慧眼断，逐已何所住？<br>
云何返害我，然我乏精进。<br>
惑非住外境，非住根身间，<br>
亦非其他处，云何害众生？<br>
惑幻心莫惧，为智应精进。<br>
何苦于地狱，无义受伤害？<br>
思已当尽力，圆满诸学处，<br>
若不遵医嘱，病患何能愈？</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第五品 正知正念</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">欲护学处者，策励当护心，<br>
若不护此心，不能护学处。<br>
若纵狂象心，受难无间狱，<br>
未驯大狂象，为患不及此。<br>
若以正念索，紧拴心狂象，<br>
怖畏尽消除，福善悉获至。<br>
虎狮大象熊，蛇及一切敌，<br>
有情地狱卒，恶神并罗刹，<br>
唯由系此心，即摄彼一切，<br>
调伏此一心，一切皆驯服。<br>
实语者佛言：一切诸怖畏，<br>
无量众苦痛，皆从心所生。<br>
有情狱兵器，何人故意造？<br>
谁制烧铁地？女众从何出？<br>
佛说彼一切，皆由恶心造，<br>
是故三界中，恐怖莫甚心。<br>
若除众生贫，始圆施度者，<br>
今犹见饥贫，昔佛云何成？<br>
身财及果德，舍予众生心，<br>
经说施度圆，故施唯依心。<br>
遣鱼至何方，始得不遭伤？<br>
获断恶之心，说为戒度圆。<br>
顽者如虚空，岂能尽制彼？<br>
若息此嗔心，则同灭众敌。<br>
何需足量革，尽覆此大地，<br>
片革垫靴底，即同覆大地。<br>
如是吾不克，尽制诸外敌，<br>
唯应伏此心，何劳制其余？<br>
生一明定心，亦得梵天果，<br>
身口善纵勤，心弱难成就。<br>
虽久习念诵，及余众苦行，<br>
然心散它处，佛说彼无益。<br>
若不知此心，奥秘法中尊，<br>
求乐或避苦，无义终漂泊。<br>
故吾当善持，善护此道心，<br>
除此护心戒，何劳戒其余？<br>
如处乱众中，人皆慎护疮，<br>
置身恶人群，常护此心伤。<br>
若惧小疮痛，犹慎护疮伤，<br>
畏山夹毁者，何不护心伤？<br>
行为若如斯，纵住恶人群，<br>
抑处女人窝，勤律终不退。<br>
吾宁失利养，资身众活计，<br>
亦宁失余善，终不损此心。<br>
合掌诚劝请，欲护自心者，<br>
致力恒守护，正念与正知。<br>
身疾所困者，无力为诸业，<br>
如是惑扰心，无力成善业。<br>
心无正知者，闻思修所得，<br>
如漏瓶中水，不复住正念。<br>
纵信复多闻，数数勤精进，<br>
然因无正知，终染犯堕垢。<br>
惑贼不正知，尾随念失后，<br>
盗昔所聚福，令堕诸恶趣。<br>
此群烦恼贼，寻隙欲打劫，<br>
得便夺善财，复毁善趣命。<br>
故终不稍纵，正念离意门，<br>
离则思诸患，复住于正念。<br>
恒随上师尊，堪布赐开示，<br>
畏敬有缘者，恒易生正念。<br>
佛及菩萨众，无碍见一切，<br>
故吾诸言行，必现彼等前。<br>
如是思维已，则生惭敬畏。<br>
循此复极易，殷殷随念佛。<br>
为护心意门，安住正念已，<br>
正知即随临，逝者亦复返。<br>
心意初生际，知其有过已，<br>
即时当稳重，坚持住如树。<br>
吾终不应当，无义散漫望，<br>
决志当恒常，垂眼向下看。<br>
苏息吾眼故，偶宜顾四方，<br>
若见有人至，正视道善来。<br>
为察道途险，四处频观望，<br>
憩时宜回顾，背面细检索。<br>
前后视察已，续行或折返，<br>
故于一切时，应视所需行。<br>
欲身如是住，安妥威仪已，<br>
时时应细察，此身云何住。<br>
尽力遍观察，此若狂象心，<br>
紧系念法柱，已拴未失否？<br>
精进习定者，刹那勿弛散，<br>
念念恒伺察，吾意何所之？<br>
危难喜庆时，心散亦应安，<br>
经说行施时，可舍微细戒。<br>
思已欲为时，莫更思他事，<br>
心志应专一，且先成办彼。<br>
如是事皆成，否则俱不成。<br>
随眠不正知，由是不增盛。<br>
无义众闲谈，诸多赏心剧，<br>
临彼境界时，当断意贪着。<br>
无义掘挖割，于地绘图时，<br>
当忆如来教，惧罪舍彼行。<br>
若身欲移动，或口欲出言，<br>
应先观自心，安稳如理行。<br>
吾意正生贪，或欲嗔恨时，<br>
言行应暂止，如树安稳住。<br>
掉举与讽刺，傲慢或骄矜，<br>
或欲评论他，或思伪与诈，<br>
或思勤自赞，或欲诋毁他，<br>
粗言并离间，如树应安住。<br>
或思名利敬，若欲差仆役，<br>
若欲人侍奉，如树应安住。<br>
欲削弃他利，或欲图己利，<br>
因是欲语时，如树应安住。<br>
不耐懒与惧，无耻言无义，<br>
亲友爱若生，如树应安住。<br>
应观此染污，好行无义心，<br>
知已当对治，坚持守此意。<br>
深信极肯定，坚稳恭有礼，<br>
知惭畏因果，寂静勤予乐。<br>
愚稚意不合，心且莫生厌，<br>
彼乃惑所生，思已应怀慈。<br>
为自及有情，利行不犯罪，<br>
更以幻化观，恒常守此意。<br>
吾当再三思，历劫得暇满，<br>
故应持此心，不动如须弥。<br>
秃 鹰贪食肉，争夺扯我尸，<br>
若汝不经意，云何今爱惜？<br>
意汝于此身，何故执且护？<br>
汝彼既各别，于汝何所需？<br>
痴意汝云何，不护净树身，<br>
何苦勤守护，腐朽臭皮囊？<br>
首当以意观，析出表皮层，<br>
次以智慧剑，剔肉离身骨。<br>
复解诸骨骼，审观至于髓，<br>
当自如是究，何处见精妙。<br>
如是勤寻觅，若未见精妙，<br>
何故犹贪着，爱护此垢身？<br>
若垢不堪食，身血不宜饮，<br>
肠胃不适吮，身复何所需？<br>
贪身唯一因，为护狐鹫食。<br>
故应惜此身，独为修诸善，<br>
纵汝护如此，死神不留情，<br>
夺已施鹫狗，届时复何如？<br>
若仆不堪使，主不与衣食，<br>
养身而它去，为何善养护？<br>
即酬彼薪资，当令办吾利，<br>
无益则于彼，一切不应与。<br>
念身如舟楫，唯充去来依，<br>
为办有情利，修成如意身。<br>
自主己身心，恒常露笑颜，<br>
平息怒纹眉，众友正实语。<br>
移座勿随意，至发大音声，<br>
开门勿粗暴，常喜寂静行。<br>
水鸥猫盗贼，无声行隐蔽，<br>
故成所欲事，能仁如是行。<br>
宜善劝勉人，未请饶益语，<br>
恭敬且顶戴，恒为众人徒。<br>
一切妙隽语，皆赞为善说，<br>
见人行福善，欢喜生赞叹。<br>
暗称他人功，随和他人德，<br>
闻人称己德，应忖自有无。<br>
一切行为喜，此喜价难估，<br>
故当依他德，安享随喜乐。<br>
如是今无损，来世乐亦多，<br>
反之因嗔苦，后世苦更增。<br>
出言当称意，义明语相关，<br>
悦意离贪嗔，柔和调适中。<br>
眼见有情时，诚慈而视之，<br>
念我依于彼，乃能成佛道。<br>
恒依强欲乐，或依对治引，<br>
以恩悲福田，成就大福善。<br>
善巧具信已，即当常修善，<br>
众善己应为，谁亦不仰仗。<br>
施等波罗蜜，层层渐升进，<br>
勿因小失大，大处思利他。<br>
前理既已明，应勤饶益他，<br>
慧远具悲者，佛亦开诸遮。<br>
食当与堕者，无怙住戒者，<br>
己食唯适量，三衣余尽施，<br>
修行正法身，莫为小故伤，<br>
行此众生愿，迅速得圆满。<br>
悲愿未清净，不应施此身，<br>
今生或他生，利大乃可舍。<br>
无病而覆头，缠头或撑伞，<br>
手持刀兵杖，不敬勿说法。<br>
莫示无伴女，慧浅莫言深，<br>
于诸浅深法，等敬渐修习。<br>
于诸利根器，不应与浅法，<br>
不应舍律行，经咒诳惑人。<br>
牙木与唾涕，弃时应掩蔽，<br>
用水及净地，不应弃屎尿。<br>
食时莫满口，出声与咧嘴，<br>
坐时勿伸足，双手莫揉搓。<br>
车床幽隐处，莫会他人妇，<br>
世间所不信，观询而舍弃。<br>
单指莫示意，心当怀恭敬，<br>
平伸右手掌，示路亦如是。<br>
肩臂莫挥摆，示意以微动，<br>
出声及弹指，否则易失仪。<br>
睡如佛涅槃，应朝欲方卧，<br>
正知并决志，觉已速起身。<br>
菩萨诸行仪，经说无有尽，<br>
然当尽己力，修持净心行。<br>
昼夜当各三，诵读三聚经，<br>
依佛菩提心，悔除堕罪余。<br>
为自或为他，何时修何行，<br>
佛说诸学处，皆当勤修习。<br>
佛子不需学，毕竟皆无有，<br>
善学若如是，福德焉不至？<br>
直接或间接，所行唯利他，<br>
为利诸有情，回向大菩提。<br>
舍命亦不离，善巧大乘义，<br>
安住净律仪，珍贵善知识。<br>
应如吉祥生，修学侍师规。<br>
此及余学处，阅经即能知，<br>
经中学处广，故应阅经藏。<br>
首当先阅览，虚空藏经部，<br>
亦当勤阅读，学处总集论，<br>
佛子恒修行，学集广说故。<br>
或暂阅精简，一切经集论。<br>
亦当偶披阅，龙树二论典。<br>
经论所未遮，皆当勤修学。<br>
为护世人心，知已即当行。<br>
再三宜深观，身心诸状态，<br>
仅此简言之，即护正知义。<br>
法应恭谨行，徒说岂有益？<br>
唯阅疗病方，疾患云何愈？</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第六品 安忍</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">一嗔能摧毁，千劫所积聚，<br>
施供善逝等，一切诸福善。<br>
罪恶莫过嗔，难行莫胜忍，<br>
故应以众理，努力修安忍。<br>
若心执灼嗔，意即不寂静，<br>
喜乐亦难生，烦躁不成眠。<br>
纵人以利敬，恩施来依者，<br>
施主若易嗔，反遭彼弑害。<br>
嗔令亲友厌，虽施亦不依。<br>
若心有嗔恚，安乐不久住，<br>
嗔敌能招致，如上诸苦患。<br>
精勤灭嗔者，享乐今后世。<br>
强行我不欲，或挠吾所欲，<br>
得此不乐食，嗔盛毁自己。<br>
故当尽断除，嗔敌诸粮食，<br>
此敌唯害我，更无他余事。<br>
遭遇任何事，莫扰欢喜心，<br>
忧恼不济事，反失诸善行。<br>
若事尚可改，云何不欢喜，<br>
若已不济事，忧恼有何益？<br>
不欲我与友，历苦遭轻蔑，<br>
闻受粗鄙语，于敌则相反。<br>
乐因何其微，苦因极繁多。<br>
无苦无出离，故心应坚忍。<br>
苦行伽那巴，无端忍烧割，<br>
吾今求解脱，何故反畏怯？<br>
久习不成易，此事定非有，<br>
渐习小害故，大难亦能忍。<br>
蛇及蚊虻噬，饥渴等苦受，<br>
乃至疥疮等，岂非见惯耶？<br>
故于寒暑风，病缚捶打等，<br>
不宜太娇弱，若娇反增苦。<br>
有者见己血，反增其坚勇，<br>
有人见他血，惊慌复闷绝，<br>
此二大差别，悉由勇怯致。<br>
故应轻害苦，莫为诸苦毁。<br>
智者纵历苦，不乱心澄明。<br>
奋战诸烦恼，虽生多害苦，<br>
然应轻彼苦，力克嗔等敌，<br>
制惑真勇士，余唯弑尸者。<br>
苦害有诸德，厌离除骄慢。<br>
悲愍生死众，羞恶乐行善。<br>
不嗔胆病等，痛苦大渊薮，<br>
云何嗔有情，彼皆缘所成。<br>
如人不欲病，然病仍生起，<br>
如是不欲恼，烦恼强涌现。<br>
心虽不思嗔，而人自然嗔，<br>
如是未思生，嗔恼犹自生。<br>
所有众过失，种种诸罪恶，<br>
彼皆缘所生，全然非自力。<br>
彼等众缘聚，不思将生嗔，<br>
所生诸嗔恼，亦无己生想。<br>
纵许有主物，施设所谓我，<br>
主我不故思，将生而生起，<br>
不生故无果。常我欲享果，<br>
于境则恒散，彼执亦不息。<br>
彼我若是常，无作如虚空。<br>
纵遇他缘时，不动无变异。<br>
作时亦如前，则作有何用？<br>
谓作用即此，我作何相干？<br>
是故一切法，依他非自主，<br>
知已不应嗔，如幻如化事。<br>
由谁除何嗔，除嗔不如理，<br>
嗔除诸苦灭，故非不应理。<br>
故见怨或亲，非理妄加害，<br>
思此乃缘生，受之甘如饴。<br>
若苦由自取，而人皆厌苦，<br>
以是诸有情，皆当无苦楚。<br>
或因己不慎，以刺自戮伤，<br>
或为得妇心，忧伤复绝食，<br>
纵崖或自缢，吞服毒害食，<br>
妄以自虐行，于己作损伤。<br>
自惜身命者，因惑尚自尽，<br>
况于他人身，丝毫无伤损。<br>
故于害我者，心应怀慈悯，<br>
慈悲纵不起，生嗔亦非当。<br>
设若害他人，乃愚自本性，<br>
嗔彼则非理，如嗔烧性火。<br>
若过是偶发，有情性仁贤，<br>
则嗔亦非理，如嗔烟蔽空。<br>
棍杖所伤人，不应嗔使者，<br>
彼复嗔使故，理应憎其嗔。<br>
我昔于有情，曾作如是害，<br>
既曾伤有情，理应受此损。<br>
敌器与我身，二皆致苦因，<br>
双出器与身，于谁该当嗔？<br>
身似人形疮，轻触苦不堪，<br>
盲目我爱执，遭损谁当嗔？<br>
愚夫不欲苦，偏作诸苦因，<br>
既由己过害，岂能嗔于人？<br>
譬如地狱卒，及诸剑叶林，<br>
既由己业生，于谁该当嗔？<br>
宿业所引发，令他损恼我，<br>
因此若堕狱，岂非我害他？<br>
依敌修忍辱，消我诸多罪，<br>
怨敌依我者，堕狱久受苦。<br>
若我伤害彼，敌反饶益我，<br>
则汝粗暴心，何故反嗔彼？<br>
若我有功德，必不堕地狱，<br>
若吾自守护，则彼何所得？<br>
若以怨报怨，则更不护敌，<br>
吾行将退失，难行亦毁损。<br>
心意无形体，谁亦不能毁。<br>
若心执此身，定遭诸苦损，<br>
轻蔑语粗鄙，口出恶言辞，<br>
于身既无害，心汝何故嗔？<br>
谓他不喜我，然彼于现后，<br>
不能毁损我，何故厌讥毁？<br>
谓碍利养故，纵我厌受损，<br>
吾利终须舍，诸罪则久留。<br>
宁今速死殁，不愿邪命活，<br>
苟安纵久住，终必遭死苦。<br>
梦受百年乐，彼人复苏醒，<br>
或受须臾乐，梦已此人觉，<br>
觉已此二人，梦乐皆不还。<br>
寿虽有长短，临终唯如是，<br>
设得多利养，长时享安乐，<br>
死如遭盗劫，赤裸空手还。<br>
谓利能活命，净罪并修福，<br>
然为利养嗔，福尽恶当生。<br>
若为尘俗活，复因彼退堕，<br>
唯行罪恶事，苟活义安在？<br>
谓谤令他失，故我嗔谤者，<br>
如是何不嗔，诽谤他人者？<br>
谓此唯关他，是故吾堪忍，<br>
如是何不忍，烦恼所生谤？<br>
于佛塔像法，诽诋损毁者，<br>
吾亦不应嗔，因佛远诸害。<br>
于害上师尊，及伤亲友者，<br>
思彼皆缘生，知已应止嗔。<br>
情与无情二，俱害诸有情，<br>
云何唯嗔人？故我应忍害。<br>
或由愚行害，或因愚还嗔，<br>
此中孰无过？孰为有过者？<br>
因何昔造业，于今受他害？<br>
一切既依业，凭何嗔于彼？<br>
如是体解已，以慈互善待，<br>
故吾当一心，勤行诸福善。<br>
譬如屋着火，燃及他屋时，<br>
理当速移弃，助火蔓延草。<br>
如是心所贪，能助嗔火蔓，<br>
虑火烧德屋，应疾厌弃彼。<br>
如彼待杀者，断手获解脱，<br>
若以修行苦，离狱岂非善？<br>
于今些微苦，若我不能忍，<br>
何不除嗔恚，地狱众苦因？<br>
为欲曾千返，堕狱受烧烤，<br>
然于自他利，今犹未成办。<br>
安忍苦不剧，复能成大利，<br>
为除众生害，欣然受此苦。<br>
人赞敌有德，若获欢喜乐，<br>
意汝何不赞，令汝自欢喜？<br>
如是所生乐，唯乐无性罪，<br>
诸佛皆称许，复是摄他法。<br>
谓他获乐故，然汝厌彼乐，<br>
则应不予酬，此坏现后世。<br>
他赞吾德时，我亦欲他乐，<br>
他赞敌功德，何故我不乐？<br>
初欲有情乐，而发菩提心，<br>
有情今获乐，何故反嗔彼？<br>
初欲令有情，成佛受他供，<br>
今见人获利，何故生嫉恼？<br>
所应恩亲养，当由汝供给，<br>
彼今已自立，不喜岂反嗔？<br>
不愿人获利，岂愿彼证觉？<br>
妒憎富贵者，岂有菩提心？<br>
若已从他得，或利在施家，<br>
二俱非汝有，施否何相干？<br>
何故弃福善，信心与己德？<br>
不守己得财，何不自嗔责？<br>
于昔所为恶，犹无忧愧色，<br>
岂还欲竞胜，曾培福德者。<br>
纵令敌不喜，汝有何可乐？<br>
唯盼敌受苦，不成损他因。<br>
汝愿纵得偿，他苦汝何乐？<br>
若谓满我愿，招祸岂过此？<br>
若为嗔渔夫，利钩所钩执，<br>
陷我入狱篓，定受狱卒煎。<br>
受赞享荣耀，非福非长寿，<br>
非力非免疫，非令身安乐。<br>
若吾识损益，赞誉有何利？<br>
若唯图暂乐，应依赌等酒。<br>
若仅为虚名，失财复丧命，<br>
誉词何所为，死时谁得乐？<br>
沙屋倾颓时，愚童哀极泣，<br>
若我伤失誉，岂非似愚童？<br>
声暂无心故，称誉何足乐？<br>
若谓他喜我，彼赞是喜因？<br>
受赞或他喜，于我有何益？<br>
喜乐属于彼，少分吾不得。<br>
他乐故我乐，于众应如是，<br>
他喜而赞敌，何故我不乐？<br>
故我受赞时，心若生欢喜，<br>
此喜亦非当，唯是愚童行。<br>
赞誉令心散，损坏厌离心，<br>
令妒有德者，复毁圆满事。<br>
以是若有人，欲损吾声誉，<br>
岂非救护我，免堕诸恶趣。<br>
吾唯求解脱，无需利敬缚，<br>
于解束缚者，何故反生嗔？<br>
如我欲趣苦，然蒙佛加被，<br>
闭门不放行，云何反嗔彼？<br>
谓敌能障福，嗔敌亦非当，<br>
难行莫胜忍，云何不忍耶？<br>
若我因己过，不堪忍敌害，<br>
岂非徒自障，习忍福德因？<br>
无害忍不生，怨敌生忍福，<br>
既为修福因，云何谓障福？<br>
应时来乞者，非行布施障，<br>
授戒阿阇黎，亦非障出家。<br>
世间乞者众，忍缘敌害稀，<br>
若不外植怨，必无为害者。<br>
故敌极难得，如宝现贫舍，<br>
能助菩提行，故当喜自敌。<br>
敌我共成忍，故此安忍果，<br>
首当奉献彼，因敌是忍缘。<br>
谓无助忍想，故敌非应供，<br>
则亦不应供，正法修善因。<br>
谓敌思为害，故彼非应供，<br>
若如医利我，云何修安忍？<br>
既依极嗔心，乃堪修坚忍，<br>
故敌是忍因，应供如正法。<br>
本师牟尼说，生佛胜福田。<br>
常敬生佛者，圆满达彼岸。<br>
修法所依缘，有情等诸佛，<br>
敬佛不敬众，岂有此道理？<br>
非说智德等，由用故云等，<br>
有情助成佛，故说生佛等。<br>
怀慈供有情，因彼尊贵故，<br>
敬佛福德广，亦因佛尊贵。<br>
助修成佛故，许众生佛等，<br>
然生非等佛，无边功德海。<br>
唯佛功德齐，于具少分者，<br>
虽供三界物，犹嫌不得足。<br>
有情具功德，能生胜佛法，<br>
唯因此德符，即应供有情。<br>
无伪众生亲，诸佛唯利生，<br>
除令有情喜，何足报佛恩？<br>
利生方足报，舍身入狱佛，<br>
故我虽受害，亦当行众善。<br>
诸佛为有情，尚且不惜身，<br>
愚痴我何故，骄慢不侍众？<br>
众乐佛欢喜，众苦佛伤悲，<br>
悦众佛愉悦，犯众亦伤佛。<br>
遍身着火者，与欲乐不生，<br>
若伤诸有情，云何悦诸佛？<br>
因昔害众生，令佛伤心怀，<br>
众罪我今悔，祈佛尽宽恕。<br>
为令如来喜，止害利世间，<br>
任他践吾顶，宁死悦世主。<br>
大悲诸佛尊，视众犹如己，<br>
生佛既同体，何不敬众生？<br>
悦众令佛喜，能成自利益，<br>
能除世间苦，故应常安忍。<br>
譬如大王臣，虽伤众多人，<br>
谋深虑远者，力堪不报复，<br>
因敌力非单，王势即彼援，<br>
故敌力虽弱，不应轻忽彼。<br>
悲佛与狱卒，吾敌众依怙，<br>
故如民侍君，普令有情喜。<br>
暴君纵生嗔，不能令堕狱，<br>
然犯诸有情，定遭地狱害。<br>
如是王虽喜，不能令成佛，<br>
然悦诸众生，终成无上觉。<br>
云何犹不见，取悦有情果，<br>
来生成正觉，今世享荣耀。<br>
生生修忍得，貌美无病障，<br>
誉雅命久长，乐等转轮王。</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第七品 精进</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">忍已需精进，精进证菩提，<br>
若无风不动，无勤福不生。<br>
进即喜于善。下说其违品：<br>
同恶散劣事，自轻凌懒惰。<br>
贪图懒乐味，习卧嗜睡眠，<br>
不厌轮回苦，频生强懈怠。<br>
云何犹不知，身陷惑网者，<br>
必囚生死狱，正入死神口。<br>
渐次杀吾类，汝岂不见乎？<br>
然乐睡眠者，如牛见屠夫。<br>
通道遍封已，死神正凝望，<br>
此时汝何能，贪食复耽眠？<br>
死亡速临故，及时应积资，<br>
届时方断懒，迟矣有何用？<br>
未肇或始作，或唯半成时，<br>
死神突然至，呜呼吾命休！<br>
因忧眼红肿，面颊泪双垂，<br>
亲友已绝望，吾见阎魔使，<br>
忆罪怀忧苦，闻声惧堕狱，<br>
狂乱秽覆身，届时复何如？<br>
此生所怀惧，犹如待宰鱼，<br>
何况昔罪引，难忍地狱苦。<br>
如婴触沸水，灼伤极刺痛，<br>
已造狱业者，云何复逍遥？<br>
不勤而冀得，娇弱频造罪，<br>
临死犹天人，呜呼定受苦。<br>
依此人身筏，能渡大苦海，<br>
此筏难复得，愚者勿贪眠。<br>
弃舍胜法喜，无边欢乐因，<br>
何故汝反喜，散掉等苦因？<br>
勿怯积资粮，策励令自主，<br>
自他平等观，勤修自他换。<br>
不应自退怯，谓我不能觉，<br>
如来实语者，说此真实言：<br>
所有蚊虻蜂，如是诸虫蛆，<br>
若发精进力，咸证无上觉。<br>
况我生为人，明辨利与害，<br>
行持若不废，何故不证觉？<br>
若言我怖畏，须舍手足等。<br>
是昧轻与重，愚者徒自畏。<br>
无量俱胝劫，千番受割截，<br>
刺烧复分解，今犹未证觉。<br>
吾今修菩提，此苦有限期，<br>
如为除腹疾，暂受疗割苦。<br>
医皆以小苦，疗治令病除，<br>
为灭众苦故，当忍修行苦。<br>
凡常此疗法，良医皆不用，<br>
巧施缓药方，疗治众疴疾。<br>
佛陀先令行，蔬菜等布施，<br>
习此微施已，渐能施己肉。<br>
一旦觉自身，卑微如蔬菜，<br>
尔时舍身肉，于彼有何难？<br>
身心受苦害，邪见罪为因，<br>
恶断则无苦，智巧故无忧。<br>
福德引身适，智巧令心安，<br>
为众处生死，菩萨岂疲厌？<br>
以此菩提心，能尽宿恶业，<br>
能聚福德海，故胜诸声闻。<br>
故应除疲厌，驾驭觉心驹，<br>
从乐趋胜乐，智者谁退怯？<br>
勤利生助缘，信解坚喜舍，<br>
畏苦思利益，能生希求力。<br>
故断彼违品，以欲坚喜舍。<br>
实行控制力，勤取增精进。<br>
发愿欲净除，自他诸过失，<br>
然尽一一过，须修一劫海。<br>
若我未曾有，除过精进分，<br>
定受无量苦，吾心岂无惧？<br>
发愿欲促成，自他众功德，<br>
成此一一德，须修一劫海。<br>
然我终未生，应修功德分，<br>
无义耗此生，莫名太稀奇！<br>
吾昔未供佛，未施喜宴乐，<br>
未曾依教行，未满贫者愿，<br>
未除怖者惧，未与苦者乐，<br>
吾令母胎苦，唯起痛苦已。<br>
从昔至于今，于法未信解，<br>
故遭此困乏，谁复舍信解？<br>
佛说一切善，根本为信解。<br>
信解本则为，恒思业因果。<br>
痛苦不悦意，种种诸畏惧，<br>
所求不顺遂，皆从昔罪生。<br>
由行所思善，无论至何处，<br>
福报皆现前，供以善果德。<br>
恶徒虽求乐，然至一切处，<br>
罪报皆现前，剧苦猛摧残。<br>
因昔净善业，生居大莲藏，<br>
芬芳极清凉，闻食妙佛语，<br>
心润光泽生，光照白莲启，<br>
托出妙色身，喜成佛前子。<br>
因昔众恶业，阎魔诸狱卒，<br>
剥皮令受苦，热火熔钢液，<br>
淋灌无肤体，炙燃剑矛刺，<br>
身肉尽碎裂，纷堕烧铁地。<br>
故心应信解，恭敬修善法。<br>
轨以金刚幢，行善修自信。<br>
首当量己力，自忖应为否，<br>
不宜暂莫为，为已勿稍退。<br>
退则于来生，串习增罪苦，<br>
他业及彼果，卑劣复不成。<br>
于善断惑力，应生自信心，<br>
吾应独自为，此是业自信。<br>
世人随惑转，不能办自利，<br>
众生不如我，故我当尽力。<br>
他尚勤俗务，我怎悠闲住？<br>
亦莫因慢修，无慢最为宜。<br>
乌鸦遇死蛇，勇行如大鹏，<br>
信心若怯懦，反遭小过损。<br>
怯懦舍精进，岂能除福贫？<br>
自信复力行，障大也无碍。<br>
故心应坚定，奋灭诸罪堕，<br>
我若负罪堕，何能超三界？<br>
吾当胜一切，不使惑胜我，<br>
吾乃佛狮子，应持此自信。<br>
以慢而堕落，此惑非胜慢，<br>
自信不随惑，此信制惑慢。<br>
因慢生傲者，将赴恶趣道，<br>
人间欢宴失，为仆食人残，<br>
蠢丑体虚弱，轻蔑处处逢。<br>
傲慢苦行者，倘入自信数，<br>
堪怜宁过此？<br>
为胜我慢敌，坚持自信心，<br>
此乃胜利者，英豪自信士。<br>
若复真实灭，暗延我慢敌，<br>
定能成佛果，圆满众生愿。<br>
设处众烦恼，千般须忍耐，<br>
如狮处狐群，不遭烦恼害。<br>
人逢大危难，先护其眼目，<br>
如是虽临危，护心不随惑。<br>
吾宁被烧杀，甚或断头颅，<br>
然终不稍让，屈就烦恼贼。<br>
一切时与处，不行无义事。<br>
如童逐戏乐，所为众善业，<br>
心应极耽着，乐彼无餍足。<br>
世人勤求乐，成否犹未定，<br>
二利能得乐，不行乐何有？<br>
如嗜刃上蜜，贪欲无餍足，<br>
感乐寂灭果，求彼何需足？<br>
为成所求善，欢喜而趣行，<br>
犹如日中象，遇池疾奔入。<br>
身心俱疲时，暂舍为久继。<br>
事成应尽舍，续行余善故。<br>
沙场老兵将，遇敌避锋向，<br>
如是回惑刃，巧缚烦恼敌。<br>
战阵失利剑，惧杀疾拾取，<br>
如是若失念，畏狱速提起。<br>
循血急流动，箭毒速遍身，<br>
如是惑得便，罪恶尽覆心。<br>
如人剑逼身，行持满钵油，<br>
惧溢虑遭杀，护戒当如是。<br>
复如蛇入怀，疾起速抖落，<br>
如是眠懈至，警醒速消除。<br>
每逢误犯过，皆当深自责，<br>
屡思吾今后，终不犯此过。<br>
故于一切时，精勤修正念，<br>
依此求明师，圆成正道业。<br>
为令堪众善，应于行事前，<br>
忆教不放逸，振奋欢喜行。<br>
如絮极轻盈，随风任来去，<br>
身心若振奋，众善皆易成。</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第八品 静虑</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">发起精进已，意当住禅定，<br>
心意涣散者，危陷惑牙间。<br>
身心若寂静，散乱即不生，<br>
故应舍世间，尽弃诸俗虑。<br>
贪亲爱利等，则难舍世间，<br>
故当尽弃彼，随智修观行。<br>
有止诸胜观，能灭诸烦恼，<br>
知已先求止，止由离贪成。<br>
自身本无常，犹贪无常人，<br>
纵历百千生，不见所爱人。<br>
未遇则不喜，不能入等至，<br>
纵见不知足，如昔因爱苦。<br>
若贪诸有情，则障实性慧，<br>
亦毁厌离心，终遭愁叹苦。<br>
若心专念彼，此生将虚度。<br>
无常众亲友，亦坏真常法。<br>
行为同凡愚，必堕三恶趣，<br>
令入非圣境，何需近凡愚？<br>
刹那成密友，须臾复结仇，<br>
喜处亦生嗔，凡夫难取悦。<br>
忠告则生嗔，反劝离诸善，<br>
若不从彼语，嗔怒堕恶趣。<br>
妒高竞相等，傲卑赞复骄，<br>
逆耳更生嗔，处俗怎得益？<br>
伴愚必然生，自赞毁他过，<br>
好谈世间乐，无义不善事。<br>
是故近亲友，徒然自招损，<br>
彼既无益我，吾亦未利彼，<br>
故应远凡愚。会时喜相迎，<br>
亦莫太亲密，善系君子谊。<br>
犹如蜂采蜜，为法化缘已，<br>
如昔未谋面，淡然而处之。<br>
吾富受恭敬，众人皆喜我，<br>
若持此骄傲，殁后定生惧。<br>
故汝愚痴意，无论贪何物，<br>
定感苦果报，千倍所贪得。<br>
故智不应贪，贪生三途怖。<br>
应当坚信解，彼性本应舍。<br>
纵吾财物丰，令誉遍称扬，<br>
所集诸名利，非随心所欲。<br>
若有人毁我，赞誉何足喜？<br>
若有人赞我，讥毁何足忧？<br>
有情种种心，佛亦难尽悦，<br>
何况劣如我，故应舍此虑。<br>
瞥睨穷行者，诋毁富修士，<br>
性本难为侣，处彼怎得乐？<br>
如来曾宣示，凡愚若无利，<br>
郁郁终寡欢，故莫友凡愚。<br>
林中鸟兽树，不出刺耳音，<br>
伴彼心常乐，何时共安居？<br>
何时住树下，岩洞无人寺，<br>
愿心不眷顾，断舍尘世贪？<br>
何时方移栖，天然辽阔地，<br>
不执为我所，无贪恣意行？<br>
何时居无惧，唯持钵等器，<br>
匪盗不需衣，乃至不蔽体？<br>
何时赴寒林，触景生此情：<br>
他骨及吾体，悉皆坏灭法。<br>
吾身速腐朽，彼臭令狐狼，<br>
不敢趋前尝，其变终至此。<br>
孑然此一身，生时骨肉连，<br>
死后各分散，何况是他亲？<br>
生既孤独生，殁复独自亡，<br>
苦痛无人摊，亲眷有何益？<br>
如诸行路客，不执暂留舍，<br>
如是行有道，岂应恋生家？<br>
迨及众亲友，伤痛及哀泣，<br>
四人掮吾体，届时赴林间。<br>
无亲亦无怨，只身隐山林，<br>
先若视同死，殁已无人忧。<br>
四周既无人，哀伤或为害，<br>
故修随念佛，无人扰令散。<br>
故当独自栖，事少易安乐，<br>
灵秀宜人林，止息众散乱。<br>
尽弃俗虑已，吾心当专一，<br>
为令入等至，制惑而精进。<br>
现世及来世，诸欲引灾祸，<br>
今生砍杀缚，来世入地狱。<br>
月老媒婆前，何故屡恳求？<br>
为何全不忌，诸罪或恶名？<br>
纵险吾亦投，资财愿耗尽，<br>
只为女入怀，销魂获至乐。<br>
除骨更无余，与其苦贪执，<br>
非我自主躯，何如趣涅槃？<br>
始则奋抬头，揭已羞垂视，<br>
葬前见未见，悉以纱覆面。<br>
昔隐惑君容，今现明眼前，<br>
鹫已去其纱，既见何故逃？<br>
昔日他眼窥，汝即忙守护，<br>
今鹫食彼肉，吝汝何不护？<br>
既见此聚尸，鹫兽竞分食，<br>
何苦以花饰，殷献鸟兽食？<br>
若汝见白骨，静卧犹惊怖，<br>
何不惧少女，灵动如活尸？<br>
昔衣汝亦贪，今裸何不欲？<br>
若谓厌不净，何故拥着衣？<br>
粪便与口涎，悉从饮食生，<br>
何故贪口液，不乐臭粪便？<br>
嗜欲者不贪，柔软木棉枕，<br>
谓无女体臭。彼诚迷秽垢。<br>
迷劣欲者言：棉枕虽滑柔，<br>
难成鸳鸯眠。于彼反生嗔。<br>
若谓厌不净，肌腱系骨架，<br>
肉泥粉饰女，何以拥入怀？<br>
汝自多不净，日用恒经历，<br>
岂贪不得足，犹图他垢囊？<br>
若谓喜彼肉，欲观并摸触，<br>
则汝何不欲，无心尸肉躯？<br>
所欲妇女心，无从观与触，<br>
可触非心识，空拥何所为？<br>
不明他不净，犹非稀奇事，<br>
不知自不净，此则太稀奇！<br>
汝执不净心，何故舍晨曦，<br>
初启嫩莲花，反着垢秽囊？<br>
若汝不欲触，粪便所涂地，<br>
云何反欲抚，泄垢体私处？<br>
若谓厌不净，垢种所孕育，<br>
秽处所出生，何以搂入怀？<br>
粪便所生蛆，虽小尚不欲，<br>
云何汝反欲，垢生不净躯？<br>
汝自不净身，非仅不轻弃，<br>
反因贪不净，图彼臭皮囊。<br>
宜人冰片等，米饭或蔬菜，<br>
食已复排出，大地亦染污。<br>
垢身浊如此，亲见若复疑，<br>
应观寒尸林，腐身不净景。<br>
皮表迸袭尸，见者生大畏，<br>
知已复何能，好色生欢喜？<br>
涂身微妙香，旃檀非她身，<br>
何以因异香，贪着她身躯？<br>
身味若本臭，不贪岂非善？<br>
贪俗无聊辈，为何身涂香？<br>
若香属旃檀，身出乃异味，<br>
何以因异香，贪爱女身躯？<br>
长发污修爪，黄牙泥臭味，<br>
皆令人怖畏，躯体自本性，<br>
如伤己利刃，何故勤擦拭？<br>
自迷痴狂徒，呜呼满天下！<br>
寒林唯见骨，意若生厌离，<br>
岂乐活白骨，充塞寒林城？<br>
复次女垢身，无酬不可得，<br>
今生逐尘劳，彼世遭狱难。<br>
少无生财力，及长怎享乐？<br>
财积寿渐近，衰老欲何为？<br>
多欲卑下人，白日劳力竭，<br>
夜归精气散，身如死尸眠。<br>
或需赴他乡，长途历辛劳，<br>
虽欲会娇妻，终年不相见。<br>
或人为谋利，因愚卖身讫，<br>
然利犹未得，空随业风去。<br>
或人自售身，任随他指使，<br>
妻妾纵临产，荒郊树下生。<br>
欲欺凡夫谓：求活谋生故，<br>
虑丧赴疆场，为利成佣奴。<br>
为欲或丧身，或竖利戈尖，<br>
或遭短矛刺，乃至火焚烧。<br>
积护耗尽苦，应知财多祸，<br>
贪金涣散人，脱苦遥无期。<br>
贪欲生众苦，害多福利少，<br>
如彼拖车牲，唯得数口草。<br>
彼利极微薄，虽畜不难得，<br>
为彼勤苦众，竟毁暇满身。<br>
诸欲终坏灭，贪彼易堕狱，<br>
为此瞬息乐，须久历艰困。<br>
彼困千万分，便足成佛道，<br>
欲者较菩萨，苦多无菩提。<br>
思维地狱苦，始知诸欲患，<br>
非毒兵器火，险地所能拟。<br>
故当厌诸欲，欣乐阿兰若。<br>
离诤无烦恼，寂静山林中，<br>
皎洁明月光，清凉似檀香。<br>
倾泄平石上，如宫意生欢。<br>
林风无声息，徐徐默吹送。<br>
有福瑜伽士，踱步思利他。<br>
空舍岩洞树，随时任意住，<br>
尽舍护持苦，无忌恣意行。<br>
离贪自在行，谁亦不相干，<br>
王侯亦难享，知足闲居欢。<br>
远离诸尘缘，思彼具功德，<br>
尽息诸分别，观修菩提心。<br>
首当勤观修，自他本平等。<br>
避苦求乐同，护他如护己。<br>
手足肢虽众，护如身相同，<br>
众生苦乐殊，求乐与我同。<br>
虽我所受苦，不伤他人身，<br>
此苦亦当除，执我难忍故，<br>
如是他诸苦，虽不临吾身，<br>
彼苦仍应除，执我难忍故。<br>
吾应除他苦，他苦如自苦，<br>
吾当利乐他，有情如吾身。<br>
自与他双方，求乐既相同，<br>
自他何差殊？何故求独乐？<br>
自与他双方，恶苦既相同，<br>
自他何差殊？何故唯自护？<br>
谓彼不伤吾，故不护他苦，<br>
后苦不害今，何故汝防护？<br>
若谓当受苦，此诚邪思维，<br>
亡者他体故，生者亦复然。<br>
若谓自身苦，应由自防护，<br>
足苦非手苦，何故手护足？<br>
若谓此非理，执我故如此，<br>
执自他非理，唯当极力断。<br>
相续与蕴聚，假名如军鬘，<br>
本无受苦者，谁复感彼苦？<br>
既无受苦者，诸苦无分别。<br>
苦故即当除，何需强区分？<br>
不应有此诤，何需除他苦？<br>
欲除悉应除，否则自如他。<br>
悲心引众苦，何苦强催生？<br>
若愍众生苦，自苦云何增？<br>
一苦若能除，众多他人苦，<br>
为利自他故，慈者乐彼苦。<br>
妙花月虽知，国王有害意，<br>
然为尽众苦，不惜殉自命。<br>
如是修自心，则乐灭他苦，<br>
恶狱亦乐往，如鹅趣莲池。<br>
有情若解脱，心喜如大海，<br>
此喜宁不足？云何唯自度？<br>
故虽谋他利，然无骄矜气，<br>
一心乐利他，不望得善报。<br>
微如言不逊，吾亦慎防护，<br>
如是于众生，当习悲护心。<br>
如亲精卵聚，本非吾自身，<br>
串习故执取，精卵聚为我。<br>
如是于他身，何不执为我？<br>
自身换他身，是故亦无难，<br>
自身过患多，他身功德广，<br>
知已当修习，爱他弃我执。<br>
众人皆认许，手足是身肢，<br>
如是何不许，有情众生分？<br>
于此无我躯，串习成我所，<br>
如是于他身，何不生我觉？<br>
故虽谋他利，然无骄矜气，<br>
如人自喂食，未曾盼回报。<br>
微如言不逊，吾亦慎防护，<br>
如是于众生，当习悲护心。<br>
怙主观世音，为除众怖畏，<br>
涌现大悲心，加持自圣号。<br>
闻名昔丧胆，因久习近故，<br>
失彼竟寡欢，知难应莫退。<br>
若人欲速疾，救护自与他，<br>
当修自他换，胜妙秘密诀。<br>
贪著自身故，小怖亦生畏。<br>
于此生惧身，谁不似敌嗔？<br>
千般需疗除，饥渴身疾者，<br>
捕杀鱼鸟兽，伺机劫道途。<br>
或为求利敬，乃至杀父母，<br>
盗取三宝物，以是焚无间。<br>
有谁聪智者，欲护供此身？<br>
谁不视如仇，谁不轻蔑彼？<br>
若施何能享？自利饿鬼道，<br>
自享何所施？利他人天法。<br>
为自而害他，将受地狱苦，<br>
损己以利他，一切圆满成。<br>
欲求自高者，卑愚堕恶趣，<br>
回此举荐他，受敬上善道。<br>
为己役他者，终遭仆役苦，<br>
劳自以利他，当封王侯爵。<br>
所有世间乐，悉从利他生，<br>
一切世间苦，咸由自利成。<br>
何需更繁叙？凡愚求自利，<br>
牟尼唯利他，且观此二别。<br>
若不以自乐，真实换他苦，<br>
非仅不成佛，生死亦无乐。<br>
后世且莫论，今生不为仆，<br>
雇主不予酬，难成现世利。<br>
利他能成乐，否则乐尽失，<br>
害他令受苦，愚者定遭殃。<br>
世间诸灾害，怖畏及众苦，<br>
悉由我执生，此魔我何用？<br>
我执未尽舍，苦必不能除，<br>
如火未抛弃，不免受灼伤。<br>
如为止自害，及灭他痛苦，<br>
舍自尽施他，爱他如爱己。<br>
意汝定当知，吾已全属他，<br>
除利有情想，切莫更思余。<br>
不应以他眼，成办自利益，<br>
亦莫以眼等，邪恶待众生。<br>
故当尊有情，己身所有物，<br>
见已咸取出，广利诸众生。<br>
易位卑等高，移自换为他，<br>
以无疑虑心，修妒竞胜慢。<br>
蒙敬彼非我，吾财不如彼，<br>
受赞他非我，彼乐吾受苦。<br>
工作吾勤苦，度日彼安逸。<br>
世间盛赞彼，吾之身名裂，<br>
无才何所为？才学众悉有，<br>
彼较某人劣，吾亦胜某人。<br>
戒见衰退等，因惑而非我，<br>
故应悲济我，困则自取受。<br>
然吾未蒙济，竟然反遭轻，<br>
彼虽具功德，于我有何益？<br>
不愍愚众生，危陷恶趣门，<br>
向外夸己德，欲胜诸智者。<br>
为令自优胜，利能等我者，<br>
纵诤亦冀得，财利与恭敬。<br>
极力称吾德，令名扬世间，<br>
克抑彼功德，不令世间闻。<br>
复当隐吾过，受供而非他，<br>
令我获大利，受敬而非他。<br>
吾喜观望彼，沦落久遭难，<br>
令受众嘲讽，竞相共责难。<br>
据云此狂徒，欲与吾相争，<br>
财貌与慧识，种姓宁等我？<br>
故令闻众口，齐颂吾胜德，<br>
毛竖心欢喜，浑然乐陶陶。<br>
彼富吾夺取，若为吾从仆，<br>
唯予资生酬，其余悉霸取。<br>
令彼乏安乐，恒常遇祸害。<br>
彼为堕生死，百般折损我。<br>
汝虽欲自利，然经无数劫，<br>
遍历大劬劳，执我唯增苦。<br>
是故当尽心，勤行众生利，<br>
牟尼无欺言，奉行必获益。<br>
若汝自往昔，素行利生事，<br>
除获正觉乐，必不逢今苦。<br>
故汝于父母，一滴精血聚，<br>
既可执为我，于他亦当习。<br>
应为他密探，见己有何物，<br>
悉数尽盗取，以彼利众生。<br>
我乐他不乐，我高他卑下，<br>
利己不顾人，何不反自妒？<br>
吾当离安乐，甘代他人苦。<br>
时观念起处，细察己过失。<br>
他虽犯大过，欣然吾顶替，<br>
自过纵微小，众前诚忏悔。<br>
显扬他令誉，以此匿己名，<br>
役自如下仆，勤谋众人利。<br>
此身过本多，德寡奚足夸？<br>
故当隐己德，莫令他人知。<br>
往昔为自利，所行尽害他，<br>
今为他谋利，愿害悉归我。<br>
莫令汝此身，猛现顽强相，<br>
令如初嫁媳，羞畏极谨慎。<br>
坚持利他行，切莫伤众生，<br>
妄动应制止，逾矩当治罚。<br>
纵己如是诲，汝犹不行善，<br>
众过终归汝，唯当受治罚。<br>
昔时受汝制，今日吾已觉，<br>
无论至何处，悉摧汝骄慢。<br>
今当弃此念，尚享自权益。<br>
汝已售他人，莫哀应尽力。<br>
若吾稍放逸，未施汝于众，<br>
则汝定将我，贩与诸狱卒。<br>
如是汝屡屡，弃我令久苦，<br>
今忆宿仇怨，摧汝自利心。<br>
若汝欲自惜，不应自爱执，<br>
若汝欲自护，则当常护他。<br>
汝愈献殷勤，护此不净身，<br>
彼愈趋退堕，衰朽极脆弱。<br>
身弱欲爱增，大地一切物，<br>
尚且不餍足，谁复惬彼欲？<br>
逐欲未得足，生恼复失意。<br>
若人无所求，彼福无穷尽，<br>
乐长身贪故，莫令有机趁，<br>
不执悦意物，厥为真妙财。<br>
可怖不净身，不动待他牵，<br>
火化终成灰，何故执为我？<br>
无论生与死，朽身何所为？<br>
岂异粪等物？怎不除我慢？<br>
奉承此身故，无义集诸苦，<br>
于此似树身，何劳贪与嗔？<br>
细心极爱护，或弃鹫兽食，<br>
身既无贪嗔，何苦爱此身？<br>
何毁引身嗔？何赞令身喜？<br>
身既无所知，殷勤何所为？<br>
若人喜我身，则彼为吾友，<br>
众皆爱己身，何不爱众生？<br>
故应离贪执，为众舍己身，<br>
此身虽多患，善用如工具。<br>
愚行足堪厌，今当随圣贤，<br>
忆教不放逸，奋退昏与眠。<br>
如佛大悲子，安忍所当行，<br>
若不恒勤修，何日得出苦？<br>
为除诸障故，回心避邪途，<br>
并于正所缘，恒常修三昧。</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第九品 智慧</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">此等一切支，佛为智慧说，<br>
故欲息苦者，当启空性慧。<br>
世俗与胜义，许之为二谛。<br>
胜义非心境，说心是世俗。<br>
世间见二种，瑜伽及平凡。<br>
瑜伽世间破，平凡世间者，<br>
复因慧差别，层层更超胜。<br>
以二同许喻。为果不观察。<br>
世人见实法，分别为真实，<br>
而非如幻化，故诤瑜伽师。<br>
色等现量境，共称非智量，<br>
彼等诚虚妄，如垢谓净等。<br>
为导世间人，佛说无常法，<br>
真实非刹那，岂不违世俗？<br>
瑜伽量无过，待世谓见真，<br>
否则观不净，将违世间见。<br>
供幻佛生德，如供实有佛。<br>
有情若如幻，死已云何生？<br>
众缘聚合已，虽幻亦当生，<br>
云何因久住，有情成实有？<br>
幻人行杀施，无心无罪福，<br>
于有幻心者，则生幻罪福。<br>
咒等无功能，不生如幻心，<br>
种种因缘生，种种如幻物，<br>
一缘生一切，毕竟此非有。<br>
胜义若涅槃，世俗悉轮回，<br>
则佛亦轮回，菩提行何用？<br>
诸缘若未绝，纵幻亦不灭，<br>
诸缘若断绝，俗中亦不生。<br>
乱识若亦无，以何缘幻境？<br>
若许无幻境，心识何所缘？<br>
所缘异实境，境相即心体。<br>
幻境若即心，何者见何者？<br>
世间主亦言，心不自见心，<br>
犹如刀剑锋，不能自割自。<br>
若谓如灯火，如实明自身。<br>
灯火非所明，其无暗蔽故。<br>
如晶青依他，物青不依他，<br>
如是亦得见，识依不依他。<br>
非于非青性，而自成青性。<br>
若谓识了知，故说灯能明。<br>
自心本自明，由何识知耶？<br>
若识皆不见，则明或不明，<br>
如石女女媚，说彼亦无义。<br>
若无自证分，心识怎忆念？<br>
心境相连故，能知如鼠毒。<br>
心通远见他，近故心自明。<br>
然涂炼就药，见瓶不见药。<br>
见闻与觉知，于此不遮除。<br>
此处所遮者，苦因执谛实。<br>
幻境非心外，亦非全无异，<br>
若实怎非异？非异则非实。<br>
幻境非实有，能见心亦然。<br>
轮回依实法，否则如虚空。<br>
无实若依实，云何有作用？<br>
汝心无助伴，应成独一体。<br>
若心离所取，众皆成如来。<br>
施设唯识义，究竟有何德？<br>
虽知法如幻，岂能除烦恼？<br>
如彼幻变师，亦贪所变女。<br>
幻师于所知，未断烦恼习，<br>
空性习气弱，故见犹生贪。<br>
若久修空性，必断实有习，<br>
由修无所有，后亦断空执。<br>
观法无谛实，不得谛实法。<br>
无实离所依，彼岂依心前？<br>
若实无实法，悉不住心前，<br>
彼时无余相，无缘最寂灭。<br>
摩尼如意树，无心能满愿，<br>
因福与宿愿，诸佛亦现身。<br>
如人修鹏塔，塔成彼人逝。<br>
虽逝经久远，灭毒用犹存。<br>
随修菩提行，圆成正觉塔，<br>
菩萨虽入灭，能成众利益。<br>
供养无心物，云何能得果？<br>
供奉今昔佛，经说福等故。<br>
供以真俗心，经说皆获福，<br>
如供实有佛，能得果报然。<br>
见谛则解脱，何需见空性？<br>
般若经中说：无慧无菩提。<br>
大乘若不成，汝教云何成？<br>
二皆许此故。汝初亦不许。<br>
何缘信彼典，大乘亦复然，<br>
二许若成真，吠陀亦成真。<br>
小诤大乘故。外道于阿含，<br>
自他于他教，有诤悉应舍。<br>
若语入经藏，即许为佛语，<br>
三藏大乘教，云何汝不许？<br>
若因一不摄，一切皆有过，<br>
则当以一同，一切成佛语。<br>
诸圣大迦叶，佛语未尽测，<br>
谁因汝不解，废持大乘教？<br>
比丘为教本，彼亦难安立，<br>
心有所缘者，亦难住涅槃。<br>
断惑若即脱，彼无间应尔，<br>
彼等虽无惑，犹见业功能。<br>
谓无近取爱，故定无后有，<br>
此非染污爱，如痴云何无？<br>
因受缘生爱，彼等仍有受。<br>
心识有所缘，彼仍住其中。<br>
若无空性心，灭已复当生，<br>
犹如无想定，故当修空性。<br>
为度愚苦众，菩萨离贪惧，<br>
悲智住轮回，此即悟空果。<br>
空性能对治，烦恼所知障，<br>
欲速成佛者，何不修空性？<br>
不应妄破除，如上空性理，<br>
切莫心生疑，如理修空性。<br>
执实能生苦，于彼应生惧，<br>
悟空能息苦，云何畏空性？<br>
实我若稍存，于物则有惧，<br>
既无少分我，谁复生畏惧？<br>
齿发甲非我，我非骨及血，<br>
非涎非鼻涕，非脓非黄水，<br>
非脂亦非汗，非肺亦非肝，<br>
我非余内脏，亦非屎与尿，<br>
肉与皮非我，脉气热非我，<br>
百窍亦复然，六识皆非我。<br>
声识若是常，一切时应闻，<br>
若无所知声，何理谓识声？<br>
无识若能知，则树亦应知，<br>
是故定应解：无境则无知。<br>
若谓彼知色。彼时何不闻？<br>
若谓声不近，则知识亦无。<br>
闻声自性者，云何成眼识？<br>
一人成父子，假名非真实。<br>
忧喜暗三德，非子亦非父。<br>
彼无闻声性，不见彼性故。<br>
如见伎异状。是识即非常。<br>
谓异样一体。彼一未曾有，<br>
异样若非真，自性复为何？<br>
若谓即是识，众生将成一。<br>
心无心亦一，同为实有故。<br>
差殊成妄时，何为共同依？<br>
无心亦非我，无心则如瓶。<br>
谓合有心故，知成无知灭。<br>
若我无变异，心于彼何用？<br>
无知复无用，虚空亦成我。<br>
若我非实有，业果系非理，<br>
已作我既灭，谁复受业报？<br>
作者受者异，报时作者亡。<br>
汝我若共许，诤此有何义？<br>
因时见有果，此见不可能。<br>
依一相续故，佛说作者受。<br>
过去未来心，俱无故非我。<br>
今心若是我，彼灭则我亡。<br>
犹如芭蕉树，剥析无所有，<br>
如是以慧观，觅我见非实。<br>
有情若非有，于谁起悲愍？<br>
立誓成佛者，因痴虚设有。<br>
无人谁得果？许由痴心得。<br>
为息众生苦，不应除果痴。<br>
我慢痛苦因，惑我得增长。<br>
谓慢不能除，修无我最胜。<br>
身非足小腿，腿腰亦非身，<br>
腹背及胸臂，彼等复非身，<br>
侧肋手非身，腋窝肩非身，<br>
内脏头与颈，彼等皆非身，<br>
此中孰为身？<br>
若身遍散住，一切诸支分，<br>
分复住自分，身应住何处？<br>
若谓吾一身，分住手等分，<br>
则尽手等数，应成等数身。<br>
内外若无身，云何手有身？<br>
手等外无他，云何有彼身？<br>
无身因愚迷，于手生身觉，<br>
如因石状殊，误彼为真人，<br>
众缘聚合时，见石状似人，<br>
如是于手等，亦见实有身。<br>
手复指聚故，理当成何物？<br>
指亦指节聚，指节犹可分。<br>
分复析为尘，尘析为方分，<br>
方分离部分，如空无微尘。<br>
是故聪智者，谁贪如梦身？<br>
如是身若无，岂有男女相？<br>
苦性若实有，何不损极乐？<br>
乐实则甘等，何不解忧苦？<br>
若谓苦强故，不觉彼乐受。<br>
既非领纳性，云何可谓受？<br>
若谓有微苦，岂非已除粗？<br>
谓彼即余乐，微苦岂非乐？<br>
倘因逆缘故，苦受不得生，<br>
此岂非成立，分别受是执？<br>
故应修空性，对治实有执，<br>
观慧良田中，能长瑜伽食。<br>
根境若间隔，彼二怎会遇？<br>
无隔二成一，谁复遇于谁？<br>
尘尘不相入，无间等大故。<br>
不入则无合，无合则不遇。<br>
无分而能遇，云何此有理？<br>
若见请示我，无分相遇尘。<br>
意识无色身，遇境不应理。<br>
聚亦无实故，如前应观察。<br>
若触非真有，则受从何生？<br>
何故逐尘劳，何苦伤何人？<br>
若见无受者，亦无实领受，<br>
见此实性已，云何爱不灭？<br>
所见或所触，性皆如梦幻。<br>
与心俱生故，受非心能见。<br>
后念唯能忆，非能受前心，<br>
不能自领纳，亦非它能受。<br>
毕竟无受者，故受非真有，<br>
谁言此幻受，能害无我聚？<br>
意不住诸根，不住色与中，<br>
不住内或外，余处亦不得。<br>
非身非异身，非合亦非离，<br>
无少实性故，有情性涅槃。<br>
离境先有识，缘何而生识？<br>
识境若同时，已生何待缘？<br>
识若后境起，缘何而得生？<br>
故应不能知，诸法实有生。<br>
若无世俗谛，云何有二谛？<br>
世俗若因他，有情岂涅槃？<br>
此由他分别，彼非自世俗。<br>
后决定则有，非故无世俗。<br>
分别所分别，二者相依存。<br>
是故诸观察，皆依世共称。<br>
以析空性慧，究彼空性时，<br>
若复究空智，应成无穷过。<br>
悟明所析空，理智无所依，<br>
无依故不生，说此即涅槃。<br>
心境实有宗，理极难安立。<br>
若境由识成，依何立识有？<br>
若识由境成，依何立所知？<br>
心境相待有，二者皆无实，<br>
无子则无父，无父谁生子？<br>
无子也无父，如是无心境。<br>
如芽从种生，因芽知有种，<br>
由境所生识，何不知有境？<br>
由彼异芽识，虽知有芽种，<br>
然心了境时，凭何知有识？<br>
世人亦能见，一切能生因，<br>
如莲根茎等，差别前因生。<br>
谁作因差别？由昔诸异因。<br>
何故因生果？从昔因力故。<br>
自在天是因，何为自在天？<br>
若谓许大种，何必唯执名？<br>
无心大种众，非常亦非天，<br>
不净众所践，定非自在天。<br>
彼天非虚空，非我前已破，<br>
若谓非思议，说彼有何义？<br>
云何此彼生？我及自在天，<br>
大种岂非常？识从所知生，<br>
苦乐无始业？何为彼所生？<br>
若谓因无始。彼果岂有始？<br>
彼既不依他，何故不常作？<br>
若皆彼所造，彼需观待何？<br>
若依缘聚生，生因则非彼。<br>
缘聚则定生，不聚无生力。<br>
若非自在欲，缘生依他力。<br>
若因欲乃作，何名自在天？<br>
微尘万法因，于前已破讫。<br>
常主众生因，数论师所许。<br>
喜乐忧与暗，三德平衡状，<br>
说彼为主体，失衡变众生。<br>
一体有三性，非理故彼无。<br>
如是德非有，彼复各三故。<br>
若无此三德，杳然不闻声。<br>
衣等无心故，亦无苦乐受。<br>
谓此即因性，岂非已究讫？<br>
汝因具三德，从彼不生布。<br>
若布生乐等，无布则无乐。<br>
故乐等常性，毕竟不可得。<br>
乐等若恒存，苦时怎无乐？<br>
若谓乐衰减，彼岂有强弱？<br>
舍粗而变细，彼乐应非常。<br>
如是何不许，一切法非常，<br>
粗既不异乐，显然乐非常。<br>
因位须许有，无终不生故。<br>
显果虽不许，隐果仍许存。<br>
因时若有果，食成啖不净，<br>
复应以布值，购穿棉花种。<br>
谓愚不见此，然智所立言，<br>
世间亦应知。何故不见果？<br>
世见若非量，所见应失真。<br>
若量皆非量，量果岂非假？<br>
真实修空性，亦应成错谬。<br>
不依所察实，不取彼无实，<br>
所破实既假，无实定亦假，<br>
如人梦子死，梦中知无子，<br>
能遮有子想，彼遮也是假。<br>
如是究诸法，则知非无因，<br>
亦非住各别，合集诸因缘，<br>
亦非从他来，非住非趋行。<br>
愚痴所执谛，何异幻化物？<br>
幻物及众因，所变诸事物，<br>
应详审观彼，何来何所去？<br>
缘合见诸物，无因则不见，<br>
虚伪如影像，彼中岂有真？<br>
若法已成有，其因何所需？<br>
若法本来无，云何需彼因？<br>
纵以亿万因，无不变成有。<br>
无时怎成有？成有者为何？<br>
无时若无有，何时方成有？<br>
于有未生时，是犹未离无。<br>
倘若未离无，则无生有时。<br>
有亦不成无，应成二性故。<br>
自性不成灭，有法性亦无。<br>
是故诸众生，毕竟不生灭。<br>
众生如梦幻，究时同芭蕉，<br>
涅槃不涅槃，其性悉无别。<br>
故于诸空法，何有得与失？<br>
谁人恭敬我？谁复轻蔑我？<br>
苦乐由何生？何足忧与喜？<br>
若于性中觅，孰为爱所爱？<br>
细究此世人，谁将辞此世？<br>
孰生孰当生？谁为亲与友？<br>
如我当受持，一切如虚空？<br>
世人求自乐，然由诤喜因，<br>
频生烦乱喜。勤求生忧苦，<br>
互诤相杀戮，造罪艰困活。<br>
虽数至善趣，频享众欢乐，<br>
死已堕恶趣，久历难忍苦。<br>
三有多险地，于此易迷真，<br>
迷悟复相违，生时尽迷真。<br>
将历难忍苦，无边如大海。<br>
苦海善力微，寿命亦短促，<br>
为活及无病，强忍饥疲苦。<br>
睡眠受他害，伴愚行无义，<br>
无义命速逝，观慧极难得。<br>
此生有何法，除灭散乱习？<br>
此时魔亦勤，诱堕于恶趣，<br>
彼复邪道多，难却正法疑。<br>
暇满难再得，佛世难复值，<br>
惑流不易断，呜呼苦相续！<br>
轮回虽极苦，痴故不自觉，<br>
众生溺苦流，呜呼堪悲愍！<br>
如人数沐浴，或数入火中，<br>
如是虽极苦，犹自引为乐。<br>
如是诸众生，度日若无死，<br>
今生遭弑杀，后世堕恶趣。<br>
自聚福德云，何时方能降，<br>
利生安乐雨，为众息苦火？<br>
何时心无缘，诚敬集福德，<br>
于执有众生，开示空性理？</p>
<p></p>
	  </div>
	</div>
  </div>
<div class="mdui-panel mdui-panel-gapless" mdui-panel>
	<div class="mdui-panel-item">
	  <div class="mdui-panel-item-header">
		<div class="mdui-panel-item-title">第十品 回向</div>
		<i class="mdui-panel-item-arrow mdui-icon material-icons">keyboard_arrow_down</i>
	  </div>
	  <div class="mdui-panel-item-body">
		<p></p>
<p style="text-align: center;">造此入行论，所生诸福善，<br>
回向愿众生，悉入菩萨行。<br>
周遍诸方所，身心病苦者，<br>
愿彼因吾福，得乐如大海！<br>
愿彼尽轮回，终不失安乐，<br>
愿彼悉皆得，菩萨相续乐！<br>
愿诸世间界，所有诸地狱，<br>
彼中诸有情，悉获极乐喜！<br>
愿彼寒者暖，亦愿菩萨云，<br>
飘降无边水，清凉炙热苦！<br>
愿彼剑叶林，悉成美乐园，<br>
铁刺树枝干，咸成如意枝！<br>
愿狱成乐园，饰以鸥鹅雁，<br>
悦音美飞禽，芬芳大莲池！<br>
愿煨成宝聚，烧铁成晶地，<br>
怖畏众合山，成佛无量宫！<br>
岩浆石兵器，悉成散花雨，<br>
刀兵相砍杀，化为互投花！<br>
陷溺似火燃，无滩河众生，<br>
皮肉熔蚀尽，骨露水仙白，<br>
愿彼因吾福，得获妙天身，<br>
缓降天池中，天女共悠游！<br>
云何此中隼，卒鹫顿生惧？<br>
谁有此妙力，除暗生欢喜？<br>
思已望空际，喜见金刚手，<br>
愿以此欣喜，远罪随密主！<br>
愿狱有情见，香水拌花雨，<br>
自天迅飘降，熄灭炽狱火，<br>
安乐意喜足，心思何因缘？<br>
思时望空际，喜见圣观音！<br>
愿狱众有情，欢呼见文殊，<br>
友朋速来此，吾上有文殊，<br>
五髻光灿灿，已生菩提心，<br>
力能灭诸苦，引乐护众生，<br>
令畏尽消除，谁愿舍彼去？<br>
彼居悦意宫，天女齐歌颂，<br>
着冠百天神，齐礼莲足前，<br>
花雨淋髻顶，悲泪润慈目！<br>
复愿狱有情，以吾善根力，<br>
悉见普贤等，无碍菩萨云，<br>
飘降芬芳雨，清凉复安乐，<br>
见已彼等众，由衷生欢喜！<br>
愿彼诸旁生，免遭强食畏！<br>
复愿饿鬼获，北俱卢人乐！<br>
愿圣观世音，手出甘露乳，<br>
饱足饿鬼众，永浴恒清凉！<br>
愿盲见形色，聋者常闻声，<br>
如彼摩耶女，孕妇产无碍！<br>
愿裸获衣裳，饥者得足食，<br>
渴者得净水，妙味诸甘饮！<br>
愿贫得财富，苦者享安乐！<br>
愿彼绝望者，振奋意永固！<br>
愿诸病有情，速脱疾病苦！<br>
亦愿众生疾，毕意永不生！<br>
愿畏无所惧，缚者得解脱，<br>
弱者力强壮，心思互饶益！<br>
愿诸营商贾，处处皆安乐，<br>
所求一切利，无劳悉成办！<br>
愿诸航行者，成办意所愿，<br>
安抵河海岸，亲友共欢聚！<br>
愿迷荒郊者，幸遇诸行旅，<br>
无有盗虎惧，无倦顺利行！<br>
愿诸天守护，无路险难处，<br>
老弱无怙者，愚痴颠狂徒！<br>
愿脱无暇难，具信慈爱慧，<br>
食用悉富饶，时时忆宿命！<br>
受用愿无尽，犹如虚空藏，<br>
无诤亦无害，自在享天年！<br>
愿卑寒微士，容光悉焕发，<br>
苦行憔悴者，健朗形庄严！<br>
愿世诸妇女，悉成男子汉，<br>
寒门晋显贵，慢者转谦逊！<br>
愿诸有情众，因吾诸福德，<br>
悉断一切恶，常乐福善行！<br>
愿不舍觉心，委身菩提行，<br>
诸佛恒摄受，断尽诸魔业！<br>
愿诸有情众，万寿永无疆，<br>
安乐度时日，不闻死殁名！<br>
愿于诸方所，遍长如意林，<br>
充满佛佛子，所宣妙法音！<br>
普愿十方地，无砾无荆棘，<br>
平坦如舒掌，光滑似琉璃！<br>
愿诸菩萨众，安住闻法眷，<br>
各以妙功德，庄严此大地！<br>
愿诸有情众，相续恒听闻，<br>
鸟树虚空明，所出妙法音！<br>
愿彼常值佛，以及诸佛子，<br>
并以无边云，献供众生师！<br>
愿天降时雨，五谷悉丰收，<br>
仁王如法行，世事皆兴隆！<br>
愿药具速效，咒语咸灵验，<br>
空行罗刹等，悉具慈悲心！<br>
愿众无苦痛，无病未造罪，<br>
无惧不遭轻，毕竟无不乐！<br>
愿诸伽蓝寺，讲诵以兴盛，<br>
僧伽常和合，僧事悉成办！<br>
愿欲学比丘，悉住阿兰若，<br>
断诸散乱已，轻安堪修善！<br>
愿尼得利养，断诤远诸害！<br>
如是众僧尼，戒圆无缺憾！<br>
犯者愿生悔，时时尽罪业，<br>
寿终生善趣，不复失禁戒！<br>
愿智受尊崇，化缘皆得足，<br>
心续悉清净，令誉遍十方！<br>
愿离恶趣苦，以及诸艰困，<br>
复以胜天身，迅速成正觉！<br>
愿诸有情众，殷勤供诸佛，<br>
依佛无边福，恒常获安乐！<br>
菩萨愿如意，成办众生利！<br>
有情愿悉得，怙主慈护念！<br>
独觉声闻众，愿获涅槃乐！<br>
我未登地前，愿蒙文殊恩，<br>
常忆己宿命，出家恒为僧！<br>
愿吾菲饮食，维生充体能！<br>
世世愿恒得，圆满寂静处！<br>
何时欲相见，或欲问法义，<br>
愿我无障碍，面见文殊尊！<br>
为于十方际，成办有情利，<br>
吾行愿得如，文殊圆满行！<br>
乃至有虚空，以及众生住，<br>
愿吾住世间，尽除众生苦！<br>
众生诸苦痛，愿悉报吾身！<br>
愿因菩萨德，众生享安乐！<br>
愿除苦良药，一切安乐源，<br>
教法伴利敬，长久住世间！<br>
礼敬文殊尊，恩生吾善心，<br>
亦礼善知识，恩长吾功德。</p>
<p></p>
	  </div>
	</div>
  </div>
				</article>
        </div>

        <div class="mdui-color-theme" style="line-height:1.8;font-size:21px;text-align:center;padding:21px 0;">
            乃至菩提果，皈依诸佛陀<br />亦依正法宝，菩萨诸圣众
        </div>
        <div id="indic"></div>
        <div class="mdx-share-img" id="mdx-share-img">
            <div class="mdx-si-box"><span>扫描二维码继续阅读</span>
                <div class="mdx-si-qr" id="mdx-si-qr"></div>
            </div>
            <div class="mdx-si-time">2020-05-27</div>
        </div>
        <button class="mdui-fab mdui-color-theme-accent mdui-fab-fixed mdui-fab-hide scrollToTop mdui-ripple"><i
                class="mdui-icon material-icons">&#xe316;</i></button>
    </div>

    <script>
        var mdx_offline_mode = 0;
        function snbar() {
            mdui.snackbar({
                message: '已自动定位到你此前阅读处&nbsp;&nbsp;&nbsp;',
                buttonText: '从头阅读',
                timeout: 10000,
                onButtonClick: function () {
                    $("body,html").animate({ scrollTop: 0 }, 700);
                },
            });
        }
        var ifscr = 0;
        var moreinput = "'更多选项'";
        var morecomment = "加载更多评论";
        var nomorecomment = "没有更多了";
        ifscr = 1;
        var mdx_comment_ajax = 0;
        mdx_comment_ajax = 1;
        var mdx_imgBox = 0;
        var mdx_tapToTop = 0;
        mdx_tapToTop = 1;

        //Show Read Pro'
        $('#indic').radialIndicator({
            displayNumber: false,
            radius: 27,
            barColor: '#ffffff',
            roundCorner: false,
            barWidth: 3,
            barBgColor: '#536dfe',
        });
        var ind = $('#indic').data('radialIndicator');
        var mdx_si_i18n = '长按/右键保存图片';
        var mdx_github_i18n_1 = '在 Github 上查阅';
        var mdx_github_i18n_2 = '获取 Github 仓库信息时出现问题<br>尝试直接访问';
        var mdx_post_i18n_1 = '这个页面没有摘要。';
        var mdx_post_i18n_2 = '前往页面';
        var mdx_post_i18n_3 = '获取页面信息时出现问题<br>尝试直接访问';
    </script>
    <script type='text/javascript' src='../shared/themes/mdx/js/post.js'></script>
</body>
